<!-- Stadgar för Ingenjörssektionen Flemingsberg [Version 11.0, 2025-05-23] -->
# §1 Allmänt

## §1.1 Namn
Sektionens namn är Ingenjörssektionen Flemingsberg, förkortas IsF.

## §1.2 Ändamål
Sektionen har till ändamål att främja sina medlemmars studier och vad som har sammanhang med dessa.

## §1.3 Sammansättning
IsF är en sammanslutning av de studerande vid högskoleingenjörsprogrammen i datateknik (TIDAA), elektroteknik (TIELA), medicinsk teknik(TIMEL), teknik och ekonomi (TITEH), teknisk basår (TBASA) och teknisk basår termin 2 (TBTMH).

## §1.4 Verksamhetsår
Verksamhetsåret för IsF lyder från 1 januari till 31 december.

## §1.5 Firmateckning

### §1.5.1 Firmateckning
Sektionens firma tecknas av ordförande och vice ordförande var för sig eller den/de sektionsmedlemmar som sektionsmötet beslutar om.

### §1.5.2 Sektionsstyrelsen kan besluta om fullmakt för sektionens konton

## §1.6 Struktur
Sektionen består av:
- Sektionsmöten (SM)
- Sektionsstyrelsen
- Sektionens organ
- Sektionens nämnder
- Sektionens revisorer  

## §1.7 Ändring av stadgar

### §1.7.1 Sektionens stadgar kan ändras av två (2) på varandra följande SM med relativ majoritet.

### §1.7.2 Det åligger sektionsstyrelsen och sektionsrevisorerna att se till att en eventuell ändring av sektionens stadgar ej strider mot sektionens stadgar eller THS stadgar

## §1.8 Ändring av reglementen
Sektionens reglementen kan ändras av ett (1) ordinarie SM med kvalificerad majoritet.

## §1.9 Tolkning av stadgar
### §1.9.1 Uppstår svårigheter vid tolkning av dessa stadgar tolkas stadgar av sektionsstyrelsen, sektionens revisorer eller THS kårstyrelse (KS).

### §1.9.2 De tolkningar som görs bör sparas i ett särskilt dokument.

## §1.10 Tillkännagivande av beslut
Kallelser, möteshandlingar och justerade protokoll från sektionens samtliga delar skall hållas tillgängliga för medlemmarna, varvid tagna beslut anses tillkännagivna.

## §1.11 Beslutsnivåer

### §1.11.1 Relativ majoritet
Flest röster.

### §1.11.2 Absolut majoritet
Mer än hälften av rösterna.

### §1.11.3 Kvalificerad majoritet
Mer än 2/3 av rösterna.

### §1.11.4 Enhälligt
Vid enhälliga beslut kan omedelbar justering ej genomföras.

## §1.12 Samarbete mellan Ingenjörssektionerna inom THS

### §1.12.1 Detta regleras i ett särskilt Samarbets-PM.

### §1.12.2 Samarbets-PM kan ändras efter beslut av samtliga THS Ingenjörssektionerna och ett (1) ordinarie SM på respektive Ingenjörssektion.

---

# §2 Medlemmar

## §2.1 THS-medlem
### 2.1.1 Sektionens medlemmar utgörs av de THS-medlemmar som ingår Ingenjörssektionen Flemingsberg enligt THS sektionsmappning.

### §2.1.2 THS Kårstyrelse (KS) har rätt att besluta om en kårmedlems sektionstillhörighet.

### §2.1.3 Medlemmars rättigheter
Medlemmar har rätt att:
- deltaga i SM med närvaro-, yttrande- och rösträtt.
- ta del av sektionens protokoll och övriga handlingar.
- rösta i val till THS Kårfullmäktige (KF).
- kandidera till förtroendeuppdrag inom sektionen och THS 
- Medlemmar (minst 15 personer) har rätt att begära att få extra SM för att få viss fråga behandlad.

### §2.1.3 Upphörande av medlemskap
Medlemskap upphör vid:
- medlemmen begär sitt utträde  
- medlemmen inte erlägger THS-avgift 

## §2.2 Hedersmedlem och hedersalumner

### §2.2.1 Förslag till hedersmedlem och hedersalumn ska vara framställt av sektionsstyrelseledamot eller tio (10) sektionsmedlemmar.

### §2.2.2 För att val av hedersmedlem och hedersalumn skall bli gällande krävs kvalificerad majoritet.

### §2.2.3 Hedersmedlemmarnas antal kan ej överstiga tjugo (20).

### §2.2.4 Rättigheter
Hedersmedlem och hedersalumn har rätt:
- att närvara på SM med yttranderätt
- att bära sektionens symboler  

### §2.2.5 Titel varar tills denne avlider, själv begär utträde eller om SM finner att denne anses olämplig att förvalta sitt medlemskap.

---

# §3 Sektionens symboler
Sektionens symboler styrs av dokumentet “Varumärke och logotyper”

---

# §4 Sektionsmöte (SM)

## §4.1 Allmänt
SM är sektionens högsta beslutande organ och utgörs av samtliga medlemmar tillhörande sektionen.

### §4.1.1 Rösträtt och beslutsmässighet
För utövande av rösträtt och fattande av beslut på Sektionsmötet gäller:
- SM är beslutsmässigt med minst tio (10) medlemmar. Röstning genom ombud eller fullmakt är ej tillåtet.
- Beslut fattas genom öppen omröstning, men att val förrättas genom sluten omröstning ifall någon röstberättigad begär det.
- Sektionsmötets beslut gäller den mening som stöds av flest antal röstande.
- Vid lika röstetal gäller den mening som stöds av mötesordföranden utom vid val, då lotten avgör.

### §4.1.2 
Ordförande, eller den ordförande utser, ansvarar för att kallelse till SM anslås minst femton (15) dagar före möte, dock ej under tentamensperioder

### §4.1.3 
SM får ej hållas under ordinarie ferie.

### §4.1.4 
Yrkanden, reservationer och protokollanteckningar framställs skriftligen. Reservation mot beslut taget på SM skall lämnas skriftligen till talman senast tjugofyra (24) timmar efter mötets avslutande.

## §4.2 Sammanträden
Sektionsmöte skall avhålla ordinarie sammanträde minst en gång per termin.

## §4.3 Sektionsmöte period 4 (SMP4)
SMP4 bör hållas under period fyra (4). Vid SMP4 åligger SM att:
- pröva fråga om ansvarsfrihet för sektionsstyrelsen och sektionsorganens ordföranden.
- fastställa verksamhetsplan, budget och utvärderingsplan för kommande mottagning. 
- tillkännage valet av THS KF-ledamöter.
- granska verksamhetsberättelse från sektionsstyrelsen, sektionens organ och sektionens övriga delar.
- fastställa resultat och balansräkning för föregående verksamhetsår för sektionsstyrelsen och sektionens organ.
- välja representanter för KF-mandat.

## §4.4 Sektionsmöte period 2 (SMP2)
SMP2 bör hållas under period två (2). Vid SMP2 åligger SM att välja ut följande:
- Ordförande
- Vice Ordförande
- Upp till (3) styrelseledamöter
- Qlubbmästare
- Vice Qlubbmästare
- Vinstmästare (Qlubbmästeriets kassör)
- Gudfadder
- Vice Gudfaddrar
- ÖfwerPhöz
- Vice ÖfwerPhöz
- Kassör till MoGen
- JML ansvarig
- Fanbärare, v. Fanbärare samt reserv Fanbärare enligt samarbets-PM mellan IsF och IsB
- Lokalansvarig
- Två (2) Revisorer
- Talman
- Talmanssekreterare
- Styrelsesekreterare
- Studienämndens Ordförande (SNO)
- FöretagsGruppens Ordförande (FOrd)
- Idrottsgruppens Ordförande (IGOr)
- Studerandeskyddsombud (SSO)
- Infogruppens Ordförande (PR-Chef)
- Spelgruppens Ordförande (SPÖ)
- Tuggans Ordförande (Chefredaktör)
- Valberedningens Ordförande

Utöver gäller även att fastställa verksamhetsplan och budget för kommande verksamhetsår för sektionen, MoGen är undantaget ur budget.

## §4.5 Motioner
Motioner och propositioner skall vara inlämnade till sektionsstyrelsen för behandling minst sju (7) arbetsdagar före SM och anslås senast fyra (4) arbetsdagar före SM.

## §4.6 Protokoll
Talmanssekreteraren ansvarar för att protokoll skrivs och justeras av två (2) av sektionsmötet valda justrerare Protokollet ska vara tillgängliga medlemmarna senast 14 dagar efter sektionsmötet. Protokollet ska förvaras på ett betryggande sätt.

---

# §5 Sektionsstyrelse
Sektionsstyrelsen är under SM ansvariga för sektionens verksamhet och företräder sektionen. Enskild medlem kan ej inneha fler än en (1) sektionsstyrelsepost.

## §5.1 Sammansättning
Sektionsstyrelsen består av Ordförande (Ordf), Vice Ordförande (vOrdf), Sekreterare, JML-Ansvarig, upp till tre (3) Ledamöter och Studienämndens Ordförande (SNO)

## §5.2 Styrelsemöte
### §5.2.1 Sektionsstyrelsen sammanträder på kallelse av ordförande eller den ordförande utser. Extra sektionsstyrelsemöte utlyses, om minst två (2) av sektionsstyrelseledamöterna eller en (1) sektionsrevisor så begär.

### §5.2.2 Till sektionsstyrelsens ordinarie sammanträde skall kallelse till möte ske senast tre (3) dagar före mötet.

### §5.2.3 Dagordning med tillhörande handlingar skall delges samtliga ordinarie ledamöter senast en (1) dag före mötet.

### §5.2.4 För de ytterligare personer som sektionsstryelsen adjungerar finns det möjlighet för närvarande-, yttrande- och/eller förslagsrätt vid viss fråga eller helt sammanträde under sektionsstyrelsemöten. Styrelsen förbehåller sig rätten att helt entlediga, alternativt, exkludera förslagsrätt för icke närvaroförpliktigade personer under hela eller delar av mötet

### §5.2.5 Sektionsstyrelsen är beslutsför då minst hälften av styrelseposterna är närvarande. Vakanta styrelseposter räknas ej.
          
### §5.2.6 Protokollet justeras av mötesordförande och ytterligare en (1)ledamot. Mötessekreteraren ansvarar för att protokollet justeras och anslås.

### §5.2.7 Omröstning sker öppet. Omröstning i personfråga skall dock ske sluten om ledamot så begär. Beslut fattas genom enkel majoritet. Vid lika röstetal har mötesordförande utslagsröst, utom vid val, då lotten avgör

## §5.3 Ledamöters ansvar
De 3 ledamöterna som väljs in har utökat ansvar för speciella evengemang samt att hantera de poster som är vakanta.

## §5.4 Entledigande och frånfälle
Begäran om entledigande från sektionsstyrelseledamot lämnas skriftligen till sektionsstyrelsen. Om styrelsen inte är beslutsmässig skall revisorerna se till att ett SM är sammankallat till inom femton (15) dagar.

---

# §6 Sektionens organ och nämnder

## §6.1 Allmänt
### §6.1.1 För viss verksamhet kan SM besluta om inrättande av sektionsorgan. Dess namn, verksamhetsår, sammansättning, valförfarande och arbetsuppgifter regleras i ”Reglemente”.

### §6.1.2 Sektionens organ och nämnder är direkt underställda sektionsstyrelsen.

### §6.1.3 Sektionens organ är redovisningsskyldiga för sektionens revisorer, då de har egen budget.

### §6.1.4 Sektionens nämnder har ingen egen budget och kan ej heller ta några formella beslut.

### §6.1.5 Sektionens organ är skyldiga att föra protokoll på de möten då beslut fattas.

### §6.1.6 Sektionens organ och nämnder är skyldiga att i slutet av varje verksamhetsår överlämna sina upprättade handlingar till sektionsarkivet.


## §6.2 Förteckning
En förteckning över sektionens organ och nämnder finns i ”Reglemente”

---

# §7 Ekonomi

## §7.1 Allmänt

### 7.1.1 Sektionens inkomster utgörs av kåravgifter reglerade av THS stadgar samt eventuella överskott från sektionens verksamhet.

### 7.1.2 Alla funktionärer och organ som bedriver verksamhet i sektionens regi har skyldigheter som beskrivs i denna paragraf.

Alla funktionärer och organ som bedriver verksamhet i sektionens regi är skyldiga att:
- för varje affärshändelse kunna uppvisa verifikationer som innehåller uppgifter om när affärshändelsen skett, vad den avser, vilket belopp den gäller samt vilken motpart den berör.
- tillsammans med sektionens styrelse upprätta gemensamt årsbokslut.
- upprätta verksamhetsberättelse.

---

# §8 Revision och ansvarsfrihet

## §8.1 Allmänt
Revisorerna utgörs av THS verksamhetsrevisorer + sektionens egna revisorer. Sektionens revisorer utgörs av THS valda verksamhetsrevisorer, som tillsammans med av sektionen valda revisorer, granskar sektionens verksamhet och redovisning av den ekonomiska förvaltningen. 

## §8.2 Revisorers ansvar
Det åligger sektionens revisorer att:
- för SMs räkning kontinuerligt granska sektionsstyrelsen och sektionsorganens förvaltning samt deras verksamhet i förhållande till sektionens stadgar och THS stadgar.
- efter verksamhetsårets slut granska sektionsstyrelsen och sektionsorganens förvaltning samt deras verksamhetsberättelser.

## §8.3 Revisorers rättigheter
- ta del av alla handlingar  
- få upplysningar  
- kalla delar av sektionen  

## §8.4 Revisionsberättelse
Sektionsrevisorerna äger rätt att:
- närhelst de önskar taga del av samtliga räkenskaper, protokoll och handlingar.
- erhålla upplysningar rörande verksamheten.
- inkalla samtliga sektionens delar för granskning närhelst de önskar

## §8.5 Revisorernas verksamhetsår
Revisorerna väljs på ett (1) år och deras verksamhetsår följer styrelsens.

---

# §9 KF-mandat (Kårfullmäktige)

## §9.1 Sammansättning
Sektionen har ett (1) fast KF-mandat samt det antal utjämningsmandat vilket sektionen tilldelas av THS.

## §9.2 Valförfarande
Val av representant för KF-mandat sker på SMP4.
