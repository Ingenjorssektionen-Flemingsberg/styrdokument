<!-- Reglemente för Ingenjörssektionen Flemingsberg [Version 10.0, 2025-05-07]-->

# §1 Sektionens organ

## §1.1 Allmänt
För viss verksamhet kan Sektionsmöte (SM) besluta om inrättande av sektionsorgan. Dessa organ är direkt underställda sektionsstyrelsen och hanterar egna budgetramar inom sektionens gemensamma konto.

## §1.2 Förteckning
Innehållet i förteckningen kan ändras på ett (1) ordinarie SM med kvalificerad majoritet.  
Valförfarandet för alla poster inom sektionens organ sker genom val vid SM.  
Mandatperioden är ett verksamhetsår – från den dag posten väljs till årsskiftet, om inte annat beslutas av SM.

### §1.3 FöretagsGruppen (FG)

#### §1.3.1 Sammansättning
FG består av en ordförande (FOrd), en vice ordförande (vFOrd) samt en arbetsgrupp.

#### §1.3.2 Arbetsuppgifter
FG bevakar sektionens intressen rörande arbetsmarknaden.

---

### §1.4 Qlubbmästeriet (QM)

#### §1.4.1 Sammansättning
QM består av en ordförande (Qlubbmästare, Qm), en vice ordförande (vQm) samt Vinstmästare.

#### §1.4.2 Arbetsuppgifter
QM ansvarar för festverksamheten vid sektionen.

#### §1.4.3 Budget
Qlubbmästeriet hanterar sin egen budgetmässiga omslutning inom sektionens gemensamma konto.  
Det är Vinstmästarens ansvar, tillsammans med Qlubbmästaren, att bokföra sina transaktioner löpande i samarbete med sektionens kassör.  
Fakturor som avser QMs verksamhet hanteras och attesteras av Qlubbmästaren eller Vinstmästaren, men betalning sker från sektionens gemensamma konto. Kontot tecknas av sektionens ordförande och vice ordförande var för sig, i enlighet med sektionens stadgar.

---

## §1.5 Mottagningsgruppen

### §1.5.1 Sammansättning
Mottagningsgruppen består av GudFadder, vice GudFaddrar, Mottagningskassör, ÖfwerPhöz och vice ÖfwerPhöz.

### §1.5.2 Arbetsuppgifter
Mottagningsgruppen ansvarar för mottagningen av nya studenter.

### §1.5.3 Budget
Mottagningsgruppen hanterar sin egen budgetmässiga omslutning inom sektionens gemensamma konto.  
Det är mottagningskassörens ansvar, tillsammans med GudFadder, att bokföra sina transaktioner löpande i samarbete med sektionens kassör.  
Fakturor som avser mottagningen hanteras och attesteras av GudFadder eller mottagningskassören, men betalning sker från sektionens konto. Kontot tecknas av sektionens ordförande och vice ordförande var för sig.

---

# §2 Sektionens nämnder

## §2.1 Allmänt
För viss verksamhet kan SM besluta om inrättande av sektionsnämnder.  
Deras namn, sammansättning, valförfarande och arbetsuppgifter regleras under §2.2.  

Sektionens nämnder är direkt underställda sektionsstyrelsen.  
De har ingen egen budget och kan ej heller ta formella beslut.

## §2.2 Förteckning
Innehållet i förteckningen kan ändras på ett (1) ordinarie SM med kvalificerad majoritet.  
Alla poster inom nämnderna väljs av SM.  
Mandatperioden är ett verksamhetsår – från valdagen till årsskiftet, om inte annat beslutas.

---

### §2.3 Slurpenredaktionen

#### §2.3.1 Sammansättning
Består av Chefredaktör och arbetsgruppen.  
Chefredaktören är sammankallande.

#### §2.3.2 Arbetsuppgifter
Slurpenredaktionen ansvarar för publicering av sektionens tryckta och digitala medier, inklusive tidningen *En Slurp av Rudan*.

---

### §2.4 Studienämnden (SN)

#### §2.4.1 Sammansättning
SN består av en ordförande (SNO) samt arbetsgruppen.  
SNO är sammankallande.

#### §2.4.2 Arbetsuppgifter
Studienämnden ansvarar för utbildningsbevakning.

---

### §2.5 Idrottsgruppen (IG)

#### §2.5.1 Sammansättning
IG består av en ordförande (IGOr) samt arbetsgruppen.  
IGOr är sammankallande.

#### §2.5.2 Arbetsuppgifter
Idrottsgruppen ansvarar för sektionens idrottsverksamhet.

---

### §2.6 Infogruppen

#### §2.6.1 Sammansättning
Infogruppen består av PR-Chef och arbetsgruppen.

#### §2.6.2 Arbetsuppgifter
Ansvarar för informationsspridning och uppdatering av sektionens hemsida.

---

### §2.7 Valberedningen

#### §2.7.1 Sammansättning
Består av ordförande, vice ordförande och arbetsgruppen.

#### §2.7.2 Arbetsuppgifter
Valberedningen ansvarar för att bereda val.

---

### §2.8 Spelgruppen

#### §2.8.1 Sammansättning
Består av SPRUPPÖverste (SPÖ), SPRUPPÖversteLöjtnant (SPÖL) samt medlemmar.

#### §2.8.2 Arbetsuppgifter
Ansvarar för sektionens spelverksamhet.

---

### §2.9 Lokalnämnden

#### §2.9.1 Sammansättning
Består av Lokalansvarig samt medlemmar.

#### §2.9.2 Arbetsuppgifter
Ansvarar för sektionens lokal, dess miljö och förbättring, samt arbete enligt THS Hållbarhetspolicy.

---

### §2.10 Utbytesnämnden

#### 2.10.1 Sammansättning
Består av Utbytesansvarig samt medlemmar.

#### 2.10.2 Arbetsuppgifter
Arbetar för en inkluderande miljö för utbytesstudenter.

---

### §2.11 JML-nämnden

#### 2.11.1 Sammansättning
JML-ansvarig samt arbetsgrupp.

#### 2.11.2 Arbetsuppgifter
Arbetar för att sektionen ska upplevas som inkluderande och välkomnande.

---

### §2.12 CeSå (Ceremoni och Sång)

#### 2.12.1 Allmänt
CeSå bevakar sektionens ceremonier, traditioner, sånger och övriga studentikosa inslag.

#### 2.12.2 Sammansättning
Ceremonimästaren och Sångledaren.

#### 2.12.3 Arbetsuppgifter
CeSå ska:

- bevaka och bevara sektionens ceremonier och traditioner  
- leda fester sång- och gyckelmässigt  
- lära ut sånger och traditioner till nya studenter  

#### 2.12.4 Övrigt
- Om ingen väljs till posterna täcker QM Sångledarens ansvar.  
- CeSå uttalas “Keso”.  
- CeSå:s festkostnader subventioneras ej av sektionen.

---

# §3 Sektionens talmanspresidie

## §3.1 Allmänt
Talmanspresidiet bör innehas av personer väl insatta i sektionens struktur och mötesformalia.  
Presidiet består av Talman, vice Talman och Talmanssekreterare.

## §3.2 Valförfarande
Talman, vice Talman och Talmanssekreterare väljs av SM.

## §3.3 Mandatperiod
Mandatperioden är ett (1) verksamhetsår, från valdagen till nästkommande SMP2, om inte annat beslutas av SM.

## §3.4 Arbetsuppgifter
Talmanspresidiet ska:

- leda sektionsmöten  
- föra protokoll  
- förbereda möten tillsammans med sektionsordförande  

## §3.5 Övrigt
Om en medlem av presidiet vill yttra sig i sakfråga eller rösta ska denne tillfälligt avsäga sig uppdraget.  
Om ingen är vald utser mötet en tillfällig talman.

---

# §4 Sektionens fanbärare

## §4.1 Allmänt
Hedersuppdraget fanbärare tilldelas personer som gjort stora insatser för sektionen.

## §4.2 Sammansättning
Består av ordinarie fanbärare, vice fanbärare och reservfanbärare.

## §4.3 Valförfarande
Fanbärare utses av SM genom val.  
Nominering ska vara framställd innan SM av sektionsstyrelsen eller minst tio (10) medlemmar.

## §4.4 Mandatperiod
Ett (1) verksamhetsår – från valdagen till nästkommande SMP2, om inte annat beslutas.

## §4.5 Arbetsuppgifter
Fanbärare representerar sektionen i THS fanborg.

## §4.6 Övrigt
Eftersom IsF och IsB delar fana framför IsF den endast jämna år.  
Övriga bestämmelser finns i Samarbets-PM.

---

# §5 Sektionens studerandeskyddsombud (SSO)

## §5.1 Allmänt
SSO fungerar som sektionens oberoende stöd och skydd för studenter vid KTH Flemingsberg och har tystnadsplikt.

## §5.2 Sammansättning
SSO utgörs av en (1) ansvarig person.

## §5.3 Valförfarande
SSO utses av SM genom val.  
Qlubbmästeriets, Mottagningsgruppens förtroendevalda får inte väljas till SSO.

### Mandatperiod
Ett (1) verksamhetsår – från valdagen till nästkommande SMP2, om inte annat beslutas.

## §5.4 Arbetsuppgifter
- ansvarar för en trygg och säker studiemiljö  
- samarbetar med MoGen under mottagningen  
- ska genomgå THS-utbildning  
- ska registrera sig hos THS och KTH  

