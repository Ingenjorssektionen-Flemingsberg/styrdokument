<!-- Reglemente för Ingenjörssektionen Flemingsberg [Version 10.0, 2025-05-07] -->

# §1 Sektionens organ

## §1.1 Allmänt
För viss verksamhet kan Sektionsmöte (SM) besluta om inrättande av sektionsorgan. Dessa organ är direkt underställda sektionsstyrelsen och hanterar egna budgetramar inom sektionens gemensamma konto.

## §1.2 Förteckning
Innehållet i förteckningen kan ändras på ett (1) ordinarie SM med kvalificerad majoritet. Valförfarandet för alla poster inom sektionens organ sker genom val vid SM. Mandatperioden är ett verksamhetsår - från den dag posten väljs till årsskiftet, om inte annat beslutas av SM.

### §1.3 FöretagsGruppen (FG)

#### §1.3.1 Sammansättning
FG består av en ordförande (FOrd), en vice ordförande (vFOrd) samt en arbetsgrupp.

#### §1.3.2 Arbetsuppgifter
FG bevakar sektionens intressen rörande arbetsmarknaden.

---

### §1.4 Qlubbmästeriet (QM)

#### §1.4.1 Sammansättning
QM består av en ordförande (Qlubbmästare, Qm), en vice ordförande (vQm) samt Vinstmästare.

#### §1.4.2 Arbetsuppgifter
QM ansvarar för festverksamheten vid sektionen.

#### §1.4.3 Budget
Qlubbmästeriet hanterar sin egen budgetmässiga omslutning inom sektionens gemensamma konto.
Det är Vinstmästarens ansvar, tillsammans med Qlubbmästaren, att bokföra sina transaktioner löpande i samarbete med sektionens kassör. Fakturor som avser QMs verksamhet hanteras och attesteras av Qlubbmästaren eller Vinstmästaren, men betalning sker från sektionens gemensamma konto. Kontot tecknas av sektionens ordförande och vice ordförande var för sig, i enlighet med sektionens stadgar

---

## §1.5 Mottagningsgruppen

### §1.5.1 Sammansättning
Mottagningsgruppen består av GudFadder, vice GudFaddrar, Mottagningskassör, ÖfwerPhöz och vice ÖfwerPhöz.

### §1.5.2 Arbetsuppgifter
Ansvarar för mottagningen av nya studenter.

### §1.5.3 Budget
Mottagningsgruppen hanterar sin egen budgetmässiga omslutning inom sektionens gemensamma konto.
Det är mottagningskassörens ansvar, tillsammans med GudFadder, att bokföra sina transaktioner löpande i samarbete med sektionens kassör. Fakturor som avser mottagningen hanteras och attesteras av GudFadder eller mottagningskassören, men betalning sker från sektionens konto. Kontot tecknas av sektionens ordförande och vice ordförande var för sig, i enlighet med sektionens stadgar.

---

# §2 Sektionens nämnder

## §2.1 Allmänt
För viss verksamhet kan SM besluta om inrättande av sektionsnämnder. Deras namn, sammansättning, valförfarande och arbetsuppgifter regleras under §2.2. Sektionens nämnder är direkt underställda sektionsstyrelsen. Sektionens nämnder har ingen egen budget och kan ej heller ta formella beslut.

## §2.2 Förteckning
Innehållet i förteckningen kan ändras på ett (1) ordinarie SM med kvalificerad majoritet. Valförfarandet för alla poster inom sektionens nämnder sker genom val vid SM. Mandatperioden är ett verksamhetsår - från den dag posten väljs till årsskiftet, om inte annat beslutas av SM.

---

### §2.3 Slurpenredaktionen

#### §2.3.1 Sammansättning
Slurpenredaktionen består av an ordförande (Chefredaktör) samt arbetsgruppen. Chefredaktör är sammankallande för Slurpenredaktionen.

#### §2.3.2 Arbetsuppgifter
Slurpenredaktionen ansvarar för sammanställning och publicering av sektionens tryckta och digitala medieprodukter på sektionens hemsida, inklusive tidningen En Slurp av Rudan, bloggar och/eller andra former av publikationer.

---

### §2.4 Studienämnden (SN)

#### §2.4.1 Sammansättning
SN består av en ordförande (SNO) samt arbetsgruppen. SNO är sammankallande för SN.

#### §2.4.2 Arbetsuppgifter
Studienämnden ansvarar för utbildningsbevakning.

---

### §2.5 Idrottsgruppen (IG)

#### §2.5.1 Sammansättning
IG består av en ordförande (IGOr) samt arbetsgruppen. IGOr är sammankallande för IG.

#### §2.5.2 Arbetsuppgifter
Idrottsgruppen ansvarar för sektionens idrottsverksamhet.

---

### §2.6 Infogruppen

#### §2.6.1 Sammansättning
Infogruppen består av ordförande (PR-Chef) och arbetsgruppen. PR-Chef är sammankallande för Infogruppen.

#### §2.6.2 Arbetsuppgifter
Ansvarar för insamlandet och spridandet av information som rör sektionen och medlemmarna. Infogruppen ska se till att IsFs hemsida sköts och uppdateras.

---

### §2.7 Valberedningen

#### §2.7.1 Sammansättning
Valberedningen består av Ordförande och vice Ordförande samt arbetsgruppen. Ordförande är sammankallande för valberedningen.

#### §2.7.2 Arbetsuppgifter
Valberedningen ansvarar för att bereda valet.

---

### §2.8 Spelgruppen

#### §2.8.1 Sammansättning
Spelgruppen består av en ordförande (SPRUPPÖverste, SPÖ), en vice ordförande (SPRUPPÖversteLöjtnant, SPÖL) samt medlemmar. SPRUPPÖverste är sammankallande för spelgruppen.

#### §2.8.2 Arbetsuppgifter
Spelgruppen ansvarar för sektionens spelverksamhet.

---

### §2.9 Lokalnämnden

#### §2.9.1 Sammansättning
Lokalnämnden består utav Lokalansvarig samt medlemmar.

#### §2.9.2 Arbetsuppgifter
Lokalnämnden ansvarar för kårlokalens miljö och förbättring, samt arbete enligt THS Hållbarhetspolicy.

---

### §2.10 Utbytesnämnden

#### 2.10.1 Sammansättning
Utbytesnämnden består av Utbytesansvarig samt medlemmar.

#### 2.10.2 Arbetsuppgifter
Utbytesnämnden ansvarar för att arbeta för en inkluderande och välkomnande miljö i
sektionen för utbytesstudenter.

---

### §2.11 JML-nämnden

#### 2.11.1 Sammansättning
JML-nämnden består av en JML-ansvarig samt arbetsgrupp.

#### 2.11.2 Arbetsuppgifter
JML-nämnden ska arbeta för att sektionen ska upplevas som inkluderande och välkomnande för alla som är och önskar vara medlemmar.
---

### §2.12 CeSå 

#### 2.12.1 Allmänt
CeSå (Ceremoni och Sång) ska fungera som sektionens bevakare av ceremonier, traditioner, sånger och andra studentikosa upptåg, samt som experter gällande sektionens sjungbok.

#### 2.12.2 Sammansättning
CeSå består av Ceremonimästaren och Sångledaren. Arbetsuppgifter Det åligger CeSå
att:
• känna till, bevaka och bevara sektionens ceremonier och traditioner.
• leda fester vid IsF, både sång- och gyckelmässigt.
• lära ut sektionens ceremonier, traditioner och sånger till de nyantagna.

#### 2.12.3 Övrigt
Om inte någon av posterna välj är det Qlubbmästeriets skyldighet att täcka Sångledarens ansvarsområde. CeSå uttalas [ Keso ]. CeSå:s festkostnader subventioneras ej av sektionen.

---

# §3 Sektionens talmanspresidie

## §3.1 Allmänt
Posterna i talmanspresidiet bör innehas av personer som är väl insatta i sektionens struktur, dess funktion samt har god kunskap om mötesformalia.

## §3.2 Sammansättning 
Talmanpresidieta består av Talman, vice Talman och talmanssekreterare.

## §3.3 Valförfarande
Talman, vice Talman och Talmanssekreterare väljs av Sektionsmötet (SM).

## §3.4 Mandatperiod
Mandatperioden är ett (1) verksamhetsår, från den dag posten väljs till nästkommande SMP2, om inte annat beslutas av SM.

## §3.5 Arbetsuppgifter
Det åligger talmanspresidiet att:
- leda sektionsmöten  
- föra protokoll  
- tillsammans med sektionens ordförande förbereda inför kommande sektionsmöten

## §3.6 Övrigt
Då någon ur talmanspresidiet ska yttra sig i sakfråga, alternativt rösta, skall medlemmen tillfälligt under mötets gång avsäga sig uppdraget i talmanspresidiet. Om ingen person väljs till talmanspresidiet väljer sektionsmötet en tillfällig talman vid varje sektionsmöte tills det att talmansposten tillsatts. Samma regler gäller för den tillfälligt valde gällande röst- och yttranderätt.

---

# §4 Sektionens fanbärare

## §4.1 Allmänt
Hedersuppdraget fanbärare skall tilldelas de som på ett förtjänstfullt sätt arbetar för sektionen.

## §4.2 Sammansättning
Hedersuppdraget fanbärare skall tilldelas de som på ett förtjänstfullt sätt arbetat för sektionen. Sektionens fanbäreri består av en (1) ordinarie fanbärare, en (1) vice fanbärare samt en (1) reserv fanbärare.

## §4.3 Valförfarande
Fanbärare utses av SM genom val av nominering. Nominering skall vara framställdframställt innan SM av sektionsstyrelsen eller av minst tio (10) sektionsmedlemmar.

## §4.4 Mandatperiod
Mandatperioden är ett (1) verksamhetsår, från den dag posten väljs till nästkommande SMP2, om inte annat beslutas av SM.

## §4.5 Arbetsuppgifter
Fanbärare representerar sektionen som fanbärare i THS fanborg.

## §4.6 Övrigt
Då IsF och IsB delar IS:s Fana äger sektionen företräde att framföra fanan enbart jämna år. Ytterligare bestämmelser i Samarbets-PM mellan Ingenjörssektionerna IsF och IsB.

---

# §5 Sektionens studerandeskyddsombud (SSO)

## §5.1 Allmänt
Studerandeskyddsombudet (SSO) fungerar som sektionens oberoende stöd och skydd för alla studenter på KTH Flemingsberg och har tystnadsplikt enligt gällande regelverk. Studerandeskyddsombud ska fungera som sektionens oberoende skydd för alla studenter på skolan.

## §5.2 Sammansättning
Studerandeskyddsombudet utgörs av en (1) ansvarig person. Studerandeskyddsombud består av en SSO ansvarig.

## §5.3 Valförfarande
SSO utses av Sektionsmötet (SM) genom val på nominering. Qlubbmästeriets, Mottagningsgruppens förtroendevalda får inte väljas till SSO.

## §5.4 Arbetsuppgifter
Studerandeskyddsombud ansvarar för en säker studentmiljö på KTH Flemingsberg och ska bedriva ett samarbete med Mogen under mottagningen så att studenter vet var de ska rapportera om något händer. Studerandeskyddsombud måste gå igenom en utbildning från THS. Studerandeskyddsombud ska registrera sig hos THS & KTH.

